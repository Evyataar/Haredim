---
title: "אלוף נמרוד אלוני: 'אין לנו זמן בצה\"ל'"
subtitle: האלוף עורר סערה ברשתות החרדיות לאחר שהגיב בצורה פרובוקטיבית לזעקת
  תלמיד ישיבה צדיק ההגיע לומר את אשר על ליבו
author: ר' משה גולדברג
date: 2025-08-14T15:07:48.032Z
thumbnail: /assets/uploads/לכתבה.jpg
---
ב﻿מהלך טקס ההחלפה של מפקד המכללות הצבאיות, אלוף נמרוד אלוני - מפקד המכלות הצבאיות היוצא - ניפק מספר אמירות משמעותיות היכולות ללמד על הכיוון שצבא ההגנה לישראל צועד לעברו. 

מ﻿ר אלוני פתח את דבריו בתיאורו את יחסיו עם צה"ל כ"רומן".  לאחר מכן, בתבוסתנות רבה ובחוסר הערכה העיד על עצמו אלוני ש"היה מעדיף בשנתיים האחרונות להיות מפקד בשדה הקרב". בנוסף, במהלך הנאום, תלמיד ישיבה סקרן אשר הגיע לאירוע במטרה "ללמוד את האויב" - כך נאמר למערכת חדשות מהדרין" - צעק לעברו של האלוף שלל אמירות שלא נביא כאן על מנת שלא לחסום את הטלפון לאלו מכם עם מכשירים כשרים. בתגובה, מר אלוני צעק בחזרה לתלמיד החכם ש"אין זמן בצה"ל". או, בשפתנו, שזוהי לא ישיבה ושיחזור לשטעטל שלו. מקורות שנכחו במקום בזמן הטקס טוענים שמר אלוני סינן למיקרופון "משתמט מסריח", אך לא הצלחנו לאמת את טענה זו במערכת.

ו﻿אם כל זה לא מספיק, משיטוט קצר במשרתת נמצאה תמונה של מר אלוני נואם דברי הסתה כנגד הציבור החרדי, כשברקע מופיע דגל "גאווה", לא פחות ולא יותר. תוכלו לצפות בתמונה זו היישר מעל הטקסט בעמוד זה. 

א﻿נו סומכים על האינטליגענציה של קוראינו, ולכן נביא כאן את דבריו המלאים, שתוכלו לשפוט בעצמכם:

ראש המטה הכללי, רב-אלוף אייל זמיר,
אלופי צה״ל ,
דן ומשפחת נוימן היקרה,
משפחתי שלי, אורחים וחברים, מפקדי וחיילי המכללות, מכובדי כולם.
את הרומן שלי עם צה״ל התחלתי לפני 37 שנים, כחניך בפנימייה צבאית לפיקוד ותלמיד בבית הספר
הריאלי בחיפה ואני מסיים את שליחותי בצה״ל כמפקד בתי הספר הגבוהים של הצבא, במקום בו
עמדה הפנימייה הצבאית בתל אביב, אחותה הצעירה של זו החיפנית, אשר העמידה מתוכה מפקדים
רבים, ביניהם אתה - הרמטכ״ל.
בגילוי לב אומר שהייתי מעדיף בשנתיים האחרונות להיות מפקד בשדות הקרב, בוודאי אלו העזתיים
המוכרים לי היטב. אך לצד זאת, ראיתי לי לכבוד ולזכות לחנך ולהשפיע על מאות המפקדים אשר
הוכשרו כאן בתקופה זו. לחנוך ולחנך אותם להיות טובים יותר, ספקניים יותר ואחראיים יותר, כך
שילמדו מהכישלון שלנו, המשותף של השבעה באוקטובר. היה זה לכבוד ועונג לפגוש את מפקדינו
הצעירים החוזרים מאובקים משדות הקרב, מלאי רצון ללמוד. כאן במכללות ראינו לו לחובה מוסרית,
לא רק ללמדם כראוי, אלא גם לטפל בהם ולעטוף אותם בכל טוב אפשרי, במענה רגשי וחברי ובמתן
האפשרות לחלוק זמן חשוב עם משפחותיהם.
ניסיתי ללמד אתכם את שלמדתי בשנות שירותי. קודם כל לראות את הסגולות של פקודינו, להתבונן
בהם בעיניים אוהבות ומעריכות. נהגתי בהרצאותיי לספר על פקודים רבים ששירתו לצידי ועשו
דברים מדהימים. ניסיתי להעביר אליכם את המשמעות הפשוטה והכבדה של אחריות המפקד
לנעשה בגזרתו ואיך נראה מימושה היום יומי של אחריות זו וניסיתי להטמיע בהכשרות את ערכי
הפיקוד מלפנים. לפנים באימוני הכושר, לפנים בחברותות ולפנים בהתייצבות מול שאלות קשות.
אהבתי להתמסר לשיחות עימם, לוויכוחים ולדברי התוכחה אשר בפיהם. פעמים רבות זרקתי לפח הרצאה טובה כדי לדון עימם על הדברים הבוערים, על הדברים הכואבים.
״בזכות המבוכה ובכנות הטיח״: סיסמא זו אותה טבע ברל כצנלסון הייתה למוטו אותו אימצנו לאורך
ההכשרה ובשיחתנו, והיו לנו שיחות קשות: על משבר האמון בין מדרגי צה״ל, על שאלות של הפקרה
ושל משמעות הנשיאה באחריות. על אחריות הדרג הטקטי וכשליו - נושא אשר לצערי מטואטא מתחת
לשטיח - אי הנעימות ועל כישלונות מבצעיים ואי עמידה במשימה במקומות אשר אחרים הדהדו
בהצלחות מדומיינות. לא תמיד היינו נוקבים מספיק כלפי חוץ ועל כך אני מצר, אולם בתוך כותלי
המכללות הפגינו חניכינו אומץ לב וחשיבה ביקורתית. ראיתי לי לובה מוסרית לעדכן כבר בדצמבר
23 ומאז את תוכניות הלימודים כן שהשבעה באוקטובר ומלחמת ״חרבות ברזל״ יהיו נוכחים בהם
בכל הקורסים ולאורך השנה כולה.
אין לנו זמן בצה״ל ובמכללות להמתין לפרסומי תחקירים או לוועדות, כל מפקד ובוודאי בהכשרות
חייב ללמוד את הקיים ולעדכן את הלמידה . חניכי המלט״ק ופו״ם אלון חקרו קרבות טקטיים מתוך
הלחימה בעזה כאשר הם נמצאים לסירוגין בלחימה ובכיתות הלימוד הממוזגות. חניכי צה״ל והקורס
למצביאות מערכתית - תא״לים, חקרו ופיתחו אסטרטגיה לבעיות המורכבות עימן עדיין מתמודד
המטה הכללי כולו.
במהלך השבעה באוקטובר נפצעו בלחימה בעזה מספר מחניכנו ובהמשך איבדנו את סרן אוריאל
אייל ז״ל, לוחם ומפקד בחטיבה 7 של השריון. מרבית פצעינו חזרו ובגבורה גדולה, שיקמו את עצמם
וחזרו ללמוד ולפקד על לוחמים. אסא שהוא הסופרמן הישראלי, שביט הגיבור והביישן או מתן
אלגרבלי שנפצע קשה ומוביל עכשיו גדוד בחטיבת גבעתי עם אותו חיוך מפורסם ואחרים: אתם
המופת שלי, אתם לצד גיבורים רבים מדי במלחמה הזו, מקור ההשראה שלי ושל כל מי שמכיר
אתכם. חניכים רבים הלכו ושבו משדות הלחימה אל כיתות הלימוד ובכך לא רק מילאו את חוברתם
אלא העשירו את הלמידה ואת שיעורי המנהיגות שפספסו בכיתה השלימו בטונות של ניסיון
מסמטאות רפיח ושג'עייה. אני מבקש להודות לך הרמטכ״ל, לקודמך ולחבריי פורום מטכ״ל על תמיכתם בהתעקשות להמשיך
ולקיים הכשרה תוך כדי מלחמה, לא קל הדבר ונאלצתם להתמודד עם ביקורת ועם מחסור בקצינים
מעולים, אולם לעם הנצח יש צבא נצח ובצבא שכזה להמשיך את השגרות החיוניות של ההכשרה על
מנת שיוכל להמשיך ולהילחם ככל שיידרש. כולי תקווה שעמדנו במחויבות שלנו בהכשרה ושהמחיר
שהיחידות שילמו בוויתור על הקצינים היה ראוי. אאחל לך הרמטכ״ל הצלחה ואיתנות באתגרים
העצומים שלמרות שלא הצלחתי לסייע לך במלחמה עצמה, הצלחתי לחנך מפקדים ראויים לצה״ל
קדימה .
אני מבקש להודות לתא״ל יניב אללוף ולאלופים אבי בלוט ודן נוימן אשר שירתו כמפקדי פו״ם לצידי
ואשר מסירותם להכשרה ולחניכים לא נפלה במואם משלי. למטה המכללות המצומצם, אך המקצוען
והמסור, על שבניתם כאן ״שמורות טבע״ ייחודית המהווה מופת של התנהלות יחידה צבאית .
למפקדי בית הספר על גילויי היוזמה והאחריות הטוטאליים, למקצוע ובעיקר לחניכים. תודה לאנשים
רבים אשר הפגינו רעות של אמת לאורך השנתיים הללו, שלימדו אותי כמו פרופסור בן ארצי, שאפשרו
לי להישען עליהם כמו ניר וחגי ודנינו או אליס הנהדרת ושליוו אותי מקרוב גם בימים קשים בהובלת
ספיר הנפלאה .
תודה מיוחדת לך מתן, של שירות מופתי. אני מעריץ אותך על מיליון דברים ובעיקר על ערכים של
אדם ואישיות לדוגמא. למדתי ממך המון. לך מירב חברתי, על שחלקנו חדר מורים משותף ועל
הדמיון המצחיק שמצאנו בין כיתה ו׳ 1 המופרעת וצוות 4 של מב״ל. צלחנו 31 שנים קשוחות ביחד,
ליבי תמיד היה שלך ועכשיו גם הזמן שלי איתך.
נוימן אחי הוותיק, חברותנו הלילה פה ב- 2004 כשחלקנו את אותו גיורא בפו״ם וניסינו לפענח מי אלו
הצמד חמד שמעון ועופרה שנפלו עלינו… משם אני צמודים שנים ארוכות ובשנה האחרונה חלקנו
את הפיקוד על המכללות. 

לי יכולנו לבקש לנו מנהיג ומורה טוב יותר למכללות ממך, אתה מפקד ומנהיג בכל רמ״ח אבריך ואיש
מחשבה וספר מהמעלה הראשונה. מקצוען בתורת הקרב ובה בעת מערער על מוסכמות אשר עבר
זמנן. אאחל לכולנו שתגדל דור של מפקדים בדמותך - יותר מזה אנחנו לא צריכים. בהצלחה !
מפקדים,

1.שימרו על שמירת הטבע המיוחדת שיש לנו כאן.
2 חירטו שריטות עמוקות ומשפיעות בדמותם של מפקדי צה״ל המתחנכים כאן. ⁠ .
3 שימרו על עדכניות וחיבור לנעשה בצה״ל. ⁠ .
4 עודדו ביקורתיות והטלת ספק, גם אם לעיתים השטח מלא במבסוטיזם ושביעות רצון . ⁠ .
הייתה לי הזכות להיות משרת ציבור בשנתיים הקשות והמטלטלות שעברו על עם ישראל וצה״ל וזכות
לצעוד בין אנשים יקרים ומסורים כל כך. נתפלל וגם נעשה מאמץ להשיב את כל חטופינו לביתם אל
קבר ישראל ונעמול קשה, יום יום מחדש, לבנות את האמון עם החברה הישראלית. לא בנאומים
והבטחות כי אם בפעולות קטנות יום יום, שאו אתכם את השבע באוקטובר כאות קין אך בעיקר
כתמריץ לעבוד קשה ולקום מוטרדים באמצע הלילה כ מה פעמים שיידרש - אל תתעייפו! מאחוריכם
ישנים ילדים ומשפחות אשר סומכים עליכם.
אוהב אתכם וסומך עליכם בכל ליבי, נמרוד.