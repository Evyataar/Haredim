---
title: "!הבריאה השבועית - הקפיבאערה"
subtitle: בטור קבוע זה נסקור פעם בשבוע בריאה אחרת שה' יתברך שם בתבונתו האין-סופית בטבע
author: ר' משה טבעבוים
date: 2025-06-22T16:20:02.157Z
thumbnail: /assets/uploads/capybara-square-1.jpg.optimal.jpg
---
ה﻿קפיבאערה (בכתיב מזרוחניקי - קפיבארה) הינה חיה ממ*ן המכרסמים, ואף יש האומרים שהיא המכרסם הגדול ביותר בטבע!

ה﻿קפיבארה נקראת כך משום שעל פי המדרש, בעת בריאת העולם, כשהקדוש ברוך הוא יצר את האדם "בצלמו ובדמותו", הוא לא הסתפק לחלוטין במראהו של האדם, והחליט לברוא עוד יצור שישלים את מראהו הנשגב. וכך ברא השם את הקפיבארה, בדמותו של פיו. כפי-ברא. 

ע﻿ל פי מחקרים של חוקרים גוים, בני ישראל קראו לחיה בשם זה עוד מהמאה הב'! אך במאה הי"ב במסעות הצלב, הגיעו הנוצרים שר"י לארץ ישראל ושם מצאו לוחות אבן עם ציורים עתיקים ונפלאים של קפיבארות באות בשיג ובשיח עם רבי טרפון. משם החליטו הגויים הארורים לשדוד את השם הציורי שנתנה היהדות לחיה אצילה זו ולהפיץ אותו הלאה לחבריהם המוסלמים ולעוזריהם.

כ﻿יום הקפיבארה אינה יודעת לדבר, שלא כמו בתקופת המשנה, וזה מכיוון שעל פי המדרש בא סנחריב ובלבל את הקפיבארות, והפיץ כל קפיב וקפיב ליבשת אחרת ואין הן יודעות מילה ולא חצי מילה בשפת הקודש.